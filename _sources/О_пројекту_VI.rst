Пројектни задатак
=================

Најбољи начин да примениш све што си до сада научио јесте да, заједно са својим друговима и другарицама, радиш на неком **заједничком задатку**. Током рада на курсу имао си прилике да решаваш квизове и радиш краће задатке углавном самостално, али тек заједнички задатак на чијем решавању учествује више ученика – може да покаже праву примену наученог! Често су заједнички задаци и занимљивији јер подразумевају дружење чланова у групи.

Када заједнички задатак за групу ученика захтева да они заједно раде на његовом решавању, истражују и креативно налазе одговоре и на крају решење представе одабраној „публици”, кажемо да је то **пројектни задатак**. 

Ако се у групи ученици договоре око својих обавеза и преузму одговорност, појединачну и заједничку за успех пројектног задатка – добили смо **тим**.

**Пројектни задаци** могу бити једноставнији и сложенији, могу захтевати пар сати рада али и неколико месеци, могу их радити мале групе ученика али и читави разреди. Када су у питању сложени пројектни задаци који захтевају више времена, више чланова тима и више ресурса, потребно је да их воде особе са искуством.

Ипак, ми ћемо се, на наредним часовима бавити пројектним задацима који нису превише сложени, који се могу већином завршити на часу али који ће показати зашто су све претходне лекције биле корисне.

.. infonote::

     Предлог тема за пројектни задатак:

     1.	Какао табеларно представити податке?
     2.	Наставници, ученици и родитељи – заједно против дигиталног насиља
     3.	Ја се на интернету понашам овако…
     4.	Моје здравље је моја одговорност
     5.	Камером кроз мој крај
     6.	Култура становања
     7.	Безбедно у саобраћају

.. figure:: ../_images/postit.jpg
     :align: center
     :width: 780px

.. suggestionnote::
     
     Наставник може поделити ученике у мање тимове на основу тога што познаје како радите и какве су ваше вештине, може вам дозволити да самостално одаберете ко ће са са ким радити а можете се и насумично поделити (на пример, извлачењем папирића са бројевима). Како год да формирате групе, током рада постаћете ТИМ.

Шта је тим и тимски рад?
------------------------

Тим подразумева да више особа ради на заједничком задатку али да су њихове особине и вештине **компатибилне**, односно у тиму постоји неко ко је задужен за планирање, неко за комуникацију, неко да креативно осмисли начин презентације, неко да вешто користи рачунар… **Тим може да уради оно што једна особа не може!**

.. figure:: ../_images/puzzle.jpg
    :align: center
    :width: 780px

Након што одаберете **тему** и **тим**, следи неколико фаза у којима радите на пројектном задатку. За почетак изаберите **назив свог тима**.
