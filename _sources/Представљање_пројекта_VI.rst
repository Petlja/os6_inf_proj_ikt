Представљање пројекта
======================

Највероватније ћете резултат свог пројектног задатка представити **ПРЕЗЕНТАЦИЈОМ**. Она треба да има наслов, садржај презентације, најважније податке и фотографије, видео и аудио записе. Изаберите дизајн за презентацију, врсти и тип слова. Можете додати неки заштитни знак вашег тима или школе на сваком слајду. Водите рачуна о свим правилима како добра презентација треба да изгледа.
Уколико вас у тиму има више, поделите презентацију на више делова па радите на њој у мањим групама. Пазите на време које сте договорили! Када сваки мањи део тима заврши свој део, саставите целу презентацију.

.. figure:: ../_images/ip.png
     :align: center
     :width: 780px

Презентовање
------------

Записујете шта треба рећи уз сваки слајд док правите презентацију! Тако ћете се најбоље припремити за ПРЕЗЕНТОВАЊЕ.

Са наставником направите план презентовања. Неке теме ће можда бити приказане у одељењу, а неке на родитељском састанку или приредби, сајму, прослави.

Договорите се у тиму ко ће који део презентовати а ко ће бити задужен за управљање презентовањем. Вежбајте колико вам времена треба, прво свако самостално свој део (може и пред огледалом) а затим заједно. Пожељно је снимити презентовање како бисте га анализирали. 

Евалуација
----------

Након што пројектни задатак завршите, још једном, као тим, разговарајте о томе шта сте урадили. Покушајте да одговорите на питања:
-	Шта је било забавно у вези са радом на пројектом задатку?
-	Око чега смо се највише намучили?
-	Шта бисмо урадили другачије?
-	Научили смо…. (направите листу)

Срећно!



